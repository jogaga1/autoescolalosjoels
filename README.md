# autoescolalosjoels
Joel Ventura i Joel García

## Resum autoescola

Fer una pàgina web educativa on els alumnes puguin iniciar sessió amb un usuari personal i accedir a diferents funcionalitats. La plataforma permetria realitzar tests en línia que es corregirien automàticament, mostrant els resultats i una breu explicació de les respostes correctes per afavorir l’aprenentatge.
La web també inclouria vídeos explicatius dels temes escollits i la possibilitat de fer classes en línia o sessions de resolució de dubtes amb el professor. A més, hi hauria un apartat de preguntes i respostes, on els alumnes podrien plantejar dubtes fora de l’horari lectiu. Tant els companys com el professor podrien respondre, i les respostes del professor apareixerien clarament diferenciades de les dels alumnes.
Un altre apartat important seria el calendari, on es mostrarien totes les hores de classes teòriques, pràctiques i exàmens, així com altres activitats o recordatoris.
Per millorar l’experiència de l’usuari, es podria afegir un sistema de notificacions (per exemple, quan s’aproxima un examen o es publica un nou vídeo), un historial de resultats per seguir el progrés personal i un perfil d’usuari on cada alumne pugui veure i actualitzar les seves dades bàsiques.
En conjunt, aquesta pàgina web facilitaria l’aprenentatge, la comunicació i l’organització tant per als alumnes com per al professorat, convertint-se en una eina útil i moderna per a l’educació.

Context i situació inicial
Avui dia, moltes autoescoles encara fan servir mètodes tradicionals per organitzar les classes teòriques, pràctiques i els tests dels alumnes. Això pot ser un problema, ja que molts alumnes no poden practicar ni resoldre dubtes fora de l’horari de classe, i els professors tampoc tenen una manera fàcil de veure com avança cada alumne.
Per això, aquest projecte vol crear una pàgina web per a una autoescola on tot estigui en un sol lloc: els tests, els vídeos, el calendari i les classes. Així, els alumnes podran estudiar i practicar des de casa i els professors podran organitzar millor les seves classes i ajudar els alumnes quan ho necessitin.
Aquesta idea ajuda tant als alumnes, que podran preparar-se millor per als exàmens, com als professors, que tindran més eines per fer el seu treball de manera més còmoda i ordenada.
La necessitat que es vol cobrir és fer que l’aprenentatge a l’autoescola sigui més fàcil, ràpid i accessible per a tothom.

##Abast i objectius
Objectiu general:
Crear una pàgina web per a una autoescola on els alumnes puguin fer tests, veure vídeos, consultar el calendari i resoldre dubtes amb els professors.
Objectius específics:
Fer un inici de sessió per a alumnes i professors.


Crear tests automàtics amb correcció immediata i explicacions.


Afegir vídeos formatius sobre els temes de conducció i senyals.


Permetre fer classes en línia i sessions de dubtes.


Crear un fòrum de preguntes i respostes per parlar amb professors i companys.


Afegir un calendari amb les hores de classes, pràctiques i exàmens.


Mostrar notificacions i un resum de resultats per veure el progrés de cada alumne.



##Abast del projecte:

El projecte inclourà el disseny i la creació de la pàgina web amb totes aquestes funcions i es faran proves per comprovar que tot funcioni bé.
##Limitacions:

No s’inclourà la creació d’una aplicació mòbil ni la connexió amb altres sistemes externs com la DGT o plataformes de pagament.
El disseny serà senzill però pràctic, pensat perquè sigui fàcil d’utilitzar per alumnes i professors.
